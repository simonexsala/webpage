---
coverImage: /frammenti/bap.jpg
author: Bronze Age Pervert
book: Bronze Age Mindset
year: 2018
section: Parte tre — Uomini di potenza, e l'ascesa della gioventù, sezione 51
title: Ippoclide 
description: Il mistero del rigor mortis rivela grandi cose! Perché il tessuto morto diventa rigido? Uno studio ha immerso carne morta e rigida in una soluzione di ATP, il principio generatore di energia per le cellule
field: Filosofia 
addedDate: 2023/03/12
---

# Ippoclide

Il mistero del *rigor mortis* rivela grandi cose! Perché il tessuto morto diventa rigido? Per uno studio hanno immerso carne morta e rigida in una soluzione di ATP, il principio generatore di energia per le cellule, e i muscoli si sono ammorbiditi, tornando ad essere rilassati. Lo stato fisiologicamente energetico è quello rilassato. La carne consumata è rigida o allentata, ma il materiale energetico e pronto alla tensione vibra a riposo: questa elasticità rilassata della carne si può notare nella pelle raggiante di giovani in salute, come nel caso di Pietro Boselli. Gli ho scritto una lettera chiedendo che lasciasse accarezzare la sua vibrante pelle morbida, lucente e fresca da una dozzina di donne nubili, il tutto in pubblico. Il mondo moderno esaurisce e nel farlo trasforma tutto in rigidità o in una massa informe. Fisiologicamente promuove le manifestazioni di stress, estrogeni, serotonina, iperventilazione, eccitamento eccessivo, i segni distintivi di una esaustione di energia. La perdita di struttura, forma e differenziazione sono le conseguenze naturali e l'obiettivo intenzionale da colpire. Questo porta a una rigidità intellettuale e spirituale, l'orientamento dell'ideologo e dell'attivista sociale, ma anche dell'intera classe intellettuale di destra e sinistra, come di coloro che lavorano sotto il dominio delle corporazioni o nell'esercito. Sono legnosi e limitati perché, per farla breve, vivono in *completo terrore*, terrore che possano perdere qualcosa. Nonostante abbiano poco da perdere, vivono pieni di angoscia e per questo motivo, quando c'è il potenziale per un guadagno o, ancora peggio, una perdita, reagiscono con disperazione, l'orrore li congela e l'iperventilazione li assale. Anche i nostri politicanti sono tutti così, tremano al solo pensiero della mano castigatrice. Tutti noi eravamo stanchi delle loro banalità ripetute per timidezza e sottomissione; ecco perché un uomo come Trump, che pare *un menefreghista*, in questo clima oltraggioso di lassismo ridesta gli animi e dà gioia con lo sbeffeggio e l'energia — lui seduce. In breve: il mondo moderno uccide le passioni. Ma gli Antichi Greci erano piuttosto diversi, erano diversi anche rispetto agli attori troppo seri che con accenti inglesi li recitano nei drammi. Ciò che loro ammiravano era un disinteresse e una libertà da costrizioni che oggi ci sorprenderebbe, e questo turba particolarmente il burbero sinistro e conservatore giocatore di ruolo. A tal riguardo esisteva Ippoclide di Atene, conosciuto come uno dei giovani più belli: Erodoto racconta la celebre vicenda di un uomo ammirato da tutto il mondo. Lui, insieme a una dozzina di altri giovani selezionati dalle varie città greche, si recò presso la dimora di un ricco autocrate siciliano con obiettivo di conquistare la mano di sua figlia. Il padre, col fine di selezionare il miglior pretendente, era intenzionato ad analizzare i giovani: li ospitò, allestendo in loro onore sontuosi banchetti mentre li sopponeva a esami di atletica, saggezza, conversazione, e studiando le altre loro abilità. Era un segno della grandezza di questa cultura che i matrimoni non fossero considerati unicamente nella funzione di alleanza politica o finanziaria, che fosse prestata attenzione alla qualità biologica negli accoppiamenti. Poche nazioni sono libere dal terrore di cui parlo; solo pochi hanno avuto la forza di alzare il naso dalla terra per guardare le stelle, e considerare qualcos'altro oltre l'utilità di un vantaggio immediato nel matrimonio e nei figli. Per inciso, le modalità in cui l'élite dei nostri giorni si sposa e riproduce non ha niente di «eugenico»: due più che trentenni in declino che si sposano per ragioni «pratiche»... non dà certo terreno fertile per una prole forte. I corpi di mezza età mi nauseano, e ti assicuro, nauseano anche la natura stessa. A prescindere, Ippoclide aveva guadagnato il favore del padre, considerato l'insieme delle sue grandi qualità, la sua linea di sangue illustre, il suo bell'aspetto e il carisma nelle conversazioni. Nel corso dell'ultima festa, tuttavia, Ippoclide ebbro di vino si esibì in danza sul tavolo. Anche a testa in giù, sulle sue braccia, agitando in aria le gambe! Sai che a quei tempi gli uomini non indossavano indumenti ridicoli e limitanti come i pantaloni di oggi, e di conseguenza il padre rimase offeso dallo spettacolo. Disse dunque «Ippoclide, danzando così hai rinunciato al matrimonio»... e la risposta del giovane fu «A Ippoclide non interessa». In questa singola frase si può percepire l'attitudine di un'aristocrazia straordinaria, temeraria e piratesca che ha colonizzato e conquistato tutto il mondo fino ad allora conosciuto. È un mentalità che sconvolge tutti i froci moralisti moderni, sia di destra che di sinistra. Ippoclide arrivò in Sicilia per divertirsi, per mettere in mostra la sua forza e sfruttare la sua eccellenza e superiorità biologica — ma queste due sono le medesime! Non aveva alcun interesse a guadagnare o perdere una moglie. Non andò per atteggiarsi da mite e sottomesso, pronto a danzare sulle note di uno sclerotico. Era allo stesso modo noncurante della propria e dell'altrui proprietà — questo è come Tacito descrive gli uomini più nobili tra le tribù germaniche, coloro che vivevano solo per godere della guerra e della battaglia. *Questo* è ciò che il grande Greco ammirava. Un'altra vicenda dipinge il ritratto di questo spirito: è l'attitudine di Diogene il Cinico. Quando Alessandro Magno arrivò di fronte alla sua vasca chiedendogli cosa volesse di più al mondo, Diogene gli disse di spostarsi, affinché il sole non fosse più coperto... il suo unico intento era catturare i raggi del sole! Confronta ora questo modo di fare con l'atteggiamento di uno dei nostri intellettuali e filosofi servili, come i loro spiriti smilzi sarebbero ansimanti anche solo se approcciati da un burocrate di basso livello costipato — egregio! Che *onore*! Alessandro disse che se non fosse stato Alessandro avrebbe desiderato essere Diogene. Non posso consigliarti di essere come Diogene o Ippoclide. È una scelta difficile, può essere che tu debba essere nato così. Tuttavia, posso dirti che sia una cosa migliore a cui aspirare, la noncuranza divina che viene a chi abbraccia la forza della vita, ciò che questi grandi uomini amavano. Tutto ciò che è autenticamente grandioso necessita di questa noncuranza divina. Non erano i cristiani a credere nel «dacci oggi il nostro pane quotidiano» — implicando dunque che nulla li avrebbe dovuti turbare, anche per l'intera settimana? Nietzsche parla positivamente di povertà, indipendenza, e dell'aver un buon umore. E questi erano uomini realmente poveri: ma i figli di Dio non hanno bisogno di nient'altro!


