---
coverImage: /frammenti/daumal.jpg
author: René Daumal
book: Controcielo
year: 1936
section: La pelle dello spettro
title: La pelle dello spettro
description: Trascino la mia speranza con il mio sacco di chiodi, / trascino la mia speranza strangolata ai tuoi piedi, / tu che ancora non sei, / e io che non sono più.
field: Poesia
addedDate: 2023/03/18
---

# La pelle dello spettro

::poetry
Trascino la mia speranza con il mio sacco di chiodi,

trascino la mia speranza strangolata ai tuoi piedi,

tu che ancora non sei,

e io che non sono più.

<br />

Trascino un sacco di chiodi sul greto del fuoco

e salmodio tutti i nomi che ti darò

e quelli che non ho più.

Sulla chiatta marcisce lo straccio

in cui palpitava la mia vita;

tutte le assi sono state inchiodate,

è marcito sul suo pagliericcio

con i suoi occhi che non potevano vederti,

le orecchie sorde alla tua voce,

la pelle troppo sozza per sentirti

quando lo sfioravi,

quando trascorrevi in vento di malattia.

E ora ho scuoiato via il marciume,

e interamente bianco vengo a te,

la mia nuova pelle da fantasma

già freme alla tua aria.  
::
